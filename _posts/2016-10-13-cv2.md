---
layout: post
title: Cvičenie 2
---

### Preberané témy
Pokračovanie grafových pojmov pre orientované a neorientované grafy,
podgrafy (indukované / neindukované), súvislosť, komponenty, bipartitné a k-partitné grafy.
Algoritmus DFS, jeho zložitosť a modifikácie.

### Úloha na doma: krívajúci kôň
Majme šachovnicu n x n, a na nej špeciálny krívajúci kôň, ktorý sa v každom nepárnom (lichom)
kroku hýbe ako kôň, a v párnom (sudom) ako kráľ.

Za úlohu máte upraviť algoritmus DFS tak, aby pre takého koňa našiel
(ľubovoľnú, nie nutne najkratšiu)
cestu po šachovnici medzi ľubovoľnými dvoma zadanými poľami (prípadne, aby
vypísal že žiadna neexistuje).

Túto cestu je možné efektívne nájsť aj heuristicky, v kombinácií s enumeráciou možností
pri finálnom priblížení. Takým riešením sa však v tomto prípade nechceme
zaoberať, cieľom je precvičiť si prehľadávanie rôznych stavových priestorov
pomocou DFS.

Riešenia môžete posielať buď mailom v podobe kódu v nejakom rozumne čitateľnom
programovacom jazyku, alebo predviesť v pseudokóde na začiatku tretieho cvičenia.

### Na zamyslenie

Cestná sieť zahrňuje 2n miest a z každého mesta vedie n ciest do n rôznych
miest. Je každé mesto prepojené s každým?

Predpokladajme, že náhodne orientujeme neorientovaný úplný graf Kn. Aká bude
pravdepodobnosť, že výsledný orientovaný graf bude acyklický?
